
# Seminar 05: Decizii cu mai multe eșantioane

::: {.hidden}
$$
\newcommand{\grtlessH}{\underset{{H_0}}{\overset{H_{1}}{\gtrless}}}
\renewcommand{\vec}[1]{\mathbf{#1}}
$$
:::

## Exercițiul 1

Un semnal poate avea două valori, $s_0(t) = 0$ (ipoteza $H_0$) sau $s_1(t) = 6$ (ipoteza $H_1$).

Semnalul este afectat de zgomot gaussian $\mathcal{N}(0, \sigma^2=1)$.

La recepție se iau 5 eșantioane, cu valorile $\left\{ 1.1, 4.4, 3.7, 4.1, 3.8 \right\}$.

- a). Ce decizie se ia cu criteriul ML?
- b). Ce decizie se ia cu criteriul MPE, dacă $P(H_0) = 2/3$ and $P(H_1) = 1/3$?
- c). Care e intervalul de valori posibile ale lui $P(H_0)$ pentru ca decizia cu criteriul MPE să fie $D_0$?

### Rezolvare {.unnumbered}

Întrucât zgomotul este de tip gaussian, problema de decizie se reduce
la compararea distanțelor euclidiene între semnalul recepționat
și cele două semnale posibile.
$$d(\mathbf{r}, \mathbf{s_0})^2 \grtlessH  d(\mathbf{r}, \mathbf{s_1})^2 + 2 \sigma^2 \ln(K)$$

Întrucât decizia se ia pe baza a 5 eșantioane,
$\mathbf{r}$, $\mathbf{s_0}$ și $\mathbf{s_1}$ sunt vectori cu 5 elemente.

::: {.callout-warning}
#### Atenție, eroare frecventă
Când avem mai multe eșantioane, se lucrează cu vectori și se ia o singură decizie.
Nu se iau $N$ decizii pe baza fiecărui eșantion în parte.
:::

Vectorul $\mathbf{r}$ cu eșantioanele observate este:
$$\mathbf{r} = \left[ 1.1, 4.4, 3.7, 4.1, 3.8 \right]$$

Vectorii $\mathbf{s_0}$ și $\mathbf{s_1}$ reprezintă valorile semnalelor
originale $s_0(t)$ și $s_1(t)$, fără zgomot, la momentele de timp de eșantionare
$t_1, t_2, \ldots, t_N$. Întrucât $s_0(t) = 0$, cele 5 eșantioane ar trebui
să fie toate 0, indiferent de momentul de timp:
$$\mathbf{s_0} = \left[ 0, 0, 0, 0, 0 \right]$$
Iar pentru $s_1(t) = 6$, avem:
$$\mathbf{s_1} = \left[ 6, 6, 6, 6, 6 \right]$$

Decizia se ia comparând distanțele euclidiene. Avem:
$$d(\mathbf{r}, \mathbf{s_0})^2 = (1.1 - 0)^2 + (4.4 - 0)^2 + (3.7 - 0)^2 + (4.1 - 0)^2 + (3.8 - 0)^2 = 65.51$$
$$d(\mathbf{r}, \mathbf{s_1})^2 = (1.1 - 6)^2 + (4.4 - 6)^2 + (3.7 - 6)^2 + (4.1 - 6)^2 + (3.8 - 6)^2 = 40.31$$

a). Pentru criteriul ML, $K=1$, $\ln(K)=0$ și decizia este dată de distanța cea mai mică:
$$d(\mathbf{r}, \mathbf{s_0})^2 > d(\mathbf{r}, \mathbf{s_1})^2 \rightarrow D_1$$

b). Pentru criteriul MPE, $K$ este:
$$K = \frac{P(H_0)}{P(H_1)} = 2$$
$$2 \sigma^2 \ln(K) = 2 \cdot 1 \cdot 0.69 = 1.38$$

Decizia este de asemenea $D_1$:
$$65.51 > 40.31  + 1.38\rightarrow D_1$$

c). Aici, trebuie să găsim valorile lui $P(H_0)$ care conduc la decizia $D_0$ cu criteriul MPE.

Probabilitatea $P(H_0)$ influențează doar termenul $K$.
Pentru ca decizia să fie $D_0$,
trebuie ca termenul din dreapta să depășească termenul din stânga în relația:
$$65.51 < 40.31  + 2 \cdot 1 \cdot \ln(K) \rightarrow D_0$$
$$\Leftrightarrow 2 \ln(K) > 65.51-40.31$$
$$\Leftrightarrow \ln(K) > 12.7$$
Aplicând $e^x$ ambilor termeni, avem mai departe:
$$\Leftrightarrow K > e^{12.7}$$
La rândul lui, $K = \frac{P(H_0)}{P(H_1)}$, iar $P(H_1)$ nu este o
variabilă independentă, ci depinde de $P(H_0)$, fiind $P(H_1) = 1 - P(H_0)$
(suma celor două probabilități este 1). Așadar, avem:
$$\Leftrightarrow \frac{P(H_0)}{1-P(H_0)} > e^{12.7}$$
$$\Leftrightarrow P(H_0) > e^{12.7} - P(H_0) \cdot e^{12.7}$$
$$\Leftrightarrow P(H_0)(1 + e^{12.7}) > e^{12.7}$$
$$\Leftrightarrow P(H_0) > \frac{e^{12.7}}{1 + e^{12.7}} = 0.99999694888$$

Așadar, pentru ca decizia să fie $D_0$, probabilitatea $P(H_0)$ trebuie să fie mai mare decât 0.99999694888.


## Exercițiul 2

Fie detecția unui semnal $s_1(t) = 3 \sin(2 \pi f_1 t)$ care poate fi prezent (ipoteza $H_1$) sau absent ($s_0(t)=0$, ipoteza $H_0$).
Semnalul este afectat de zgomot gaussian  $\mathcal{	N}(0, \sigma^2=1)$.
Valoarea lui $f_1 = 1$.
La recepție se iau două eșantioane la momentele de timp $t_1$ și $t_2$.

La recepție se iau citesc două eșantioane cu valorile $\left\{ 1.1, 4.4 \right\}$, la momentele de timp $t_1 = 0.125$ și $t_2 = 0.625$.

Probabilitățile a priori sunt $P(H_0) = 1/3$ și $P(H_1) = 2/3$.

Ce decizie se ia cu criteriul Minimum Probability of Error?

### Rezolvare {.unnumbered}

Diferența față de exercițiul anterior este că semnalul $s_1(t)$ nu mai este constant.
În rest, zgomotul fiind tot de natură gaussiană, se procedează la fel ca în exercițiul anterior,
lucrând cu vectori de două elemente.

Vectorul observațiilor este:
$$\mathbf{r} = \left[ 1.1, 4.4 \right]$$
La momentele de timp $t_1 = 0.125$ și $t_2 = 0.625$, semnalul $s_0(t) = 0$ are valorile:
$$\mathbf{s_0} = \left[ 0, 0 \right]$$
iar semnalul $s_1(t) = 3 \sin(2 \pi f_1 t)$ are valorile:
$$
\begin{align}
\mathbf{s_1} &= \left[ 3 \sin(2 \pi f_1 t_1), 3 \sin(2 \pi f_1 t_2) \right] \\
&= \left[ 3 \sin(2 \pi \cdot 1 \cdot 0.125), 3 \sin(2 \pi \cdot 1 \cdot 0.625) \right] \\
&= \left[ 3 \sin(\frac{\pi}{4}), 3 \sin(\frac{5\pi}{4})\right] \\
&= \left[ 2.12, -2.12 \right]
\end{align}
$$

Aplicăm criteriul MPE, folosind relația $d(\mathbf{r}, \mathbf{s_0})^2 \grtlessH  d(\mathbf{r}, \mathbf{s_1})^2 + 2 \sigma^2 \ln(K)$.
$$d(\mathbf{r}, \mathbf{s_0})^2 = (1.1 - 0)^2 + (4.4 - 0)^2 = 20.57$$
$$d(\mathbf{r}, \mathbf{s_1})^2 = (1.1 - 2.12)^2 + (4.4 + 2.12)^2 = 43.55$$
$$2\sigma^2 \ln(K) = 2 \cdot 1 \cdot \ln(\frac{1}{2}) = -1.38$$

Decizia este $D_0$:
$$20.57 < 43.55 - 1.38 \rightarrow D_0$$

## Exercițiul 3

Un semnal transmis poate avea forma $s_0(t)$ sau $s_1(t)$, conform figurilor.
La recepție se primește semnalul $r(t)$ reprezentat în figură.
Semnalul este afectat de zgomot gaussian $\mathcal{N}(0, \sigma^2=2)$.
Se consideră $P(H_0) = \frac{1}{4}$ și $P(H_1) = \frac{3}{4}$.

Găsiți decizia conform criteriului MPE, în două cazuri distincte:

a. folosind trei eșantioane luate la momentele de timp $t_1 = 0.5$, $t_2 = 1.5$ și $t_2 = 3.5$
b. folosind metoda observației continue (fără eșantionare)

\ ![](img/SIG_Haar1.png){.id width=25%} \      ![](img/SIG_Haar2.png){.id width=25%} \      ![](img/SIG_Rec.png){.id width=25%}


### Rezolvare {.unnumbered}

a. Zgomotul fiind cu distribuție normală,
procedăm ca în exercițiile anterioare, lucrând cu vectori de 3 elemente.

Întrucât nu avem expresiile semnalelor, ci doar reprezentări grafice,
vom lua valorile semnalelor din figuri.

La momentele de timp $t_1 = 0.5$, $t_2 = 1.5$ și $t_2 = 3.5$, semnalul $s_0(t)$ are valorile:
$$\mathbf{s_0} = \left[ 2, 2, -2 \right]$$
semnalul $s_1(t)$ are valorile:
$$\mathbf{s_1} = \left[ -2, -2, 2 \right]$$
iar semnalul recepționat $r(t)$ are valorile:
$$\mathbf{r} = \left[ -1, -1, 1 \right]$$

Avem:
$$d(\mathbf{r}, \mathbf{s_0})^2 = (-1 - 2)^2 + (-1 - 2)^2 + (1 + 2)^2 = 27$$
$$d(\mathbf{r}, \mathbf{s_1})^2 = (-1 + 2)^2 + (-1 + 2)^2 + (1 - 2)^2 = 3$$
$$2\sigma^2 \ln(K) = 2 \cdot 2 \cdot \ln(\frac{1}{3}) = -4.39$$
$$d(\mathbf{r}, \mathbf{s_0})^2 >  d(\mathbf{r}, \mathbf{s_1})^2 + 2\sigma^2 \ln(K) \Rightarrow D_1$$
Decizia este $D_1$.

b). În cazul observației continue, nu mai lucrăm cu vectori, ci direct cu funcțiile
continue ale semnalelor $s_0(t)$, $s_1(t)$ și $r(t)$.

Se folosește aceeași comparație:
$$d(r(t), s_0(t))^2 \grtlessH  d(r(t), s_1(t))^2 + 2 \sigma^2 \ln(K)$$
doar că acum distanțele sunt calculate ca integrale.
Distanța (la pătrat) între două semnale continue $a(t)$ și $b(t)$ este:
$$d(\; a(t), b(t) \;)^2 = \int_{-\infty}^{\infty} \left( a(t) - b(t) \right) ^2 dt$$

În cazul nostru, distanțele între semnale pot fi calculate în mod grafic.
Pornind de la reprezentarea grafică a semnalelor $r(t)$ și $s_0(t)$,
reprezentăm mai jos semnalul diferență $r(t) - s_0(t)$, apoi acest semnal
ridicat la pătrat, iar apoi îi calculăm integrala ca aria de sub grafic.
![Distanța între $r(t)$ și $s_0(t)$](img/Sem5_ObsCont.png){.id width=100%}

În mod similar calculăm distanța între $r(t)$ și $s_1(t)$:
![Distanța între $r(t)$ și $s_1(t)$](img/Sem5_ObsCont2.png){.id width=100%}

Cu aceste distanțe calculate, putem calcula decizia luată cu criteriul MPE:
$$d(r(t), s_0(t))^2 = 28$$
$$d(r(t), s_1(t))^2 = 12$$
$$d(\mathbf{r}, \mathbf{s_0})^2 >  d(\mathbf{r}, \mathbf{s_1})^2 + 2\sigma^2 \ln(K) \Rightarrow D_1$$
Decizia este $D_1$.
